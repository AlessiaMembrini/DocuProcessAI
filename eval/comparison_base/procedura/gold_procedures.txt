-----
1. Gli Operatori notificano all'ASL (per il tramite dello Sportello Unico per le Attività Produttive di
seguito denominato SUAP o altro ente legittimato) ogni impianto (e relativa attività) posto sotto il
proprio controllo secondo le modalità di seguito riportate tramite applicativo di BDR-SIVRA. La
dichiarazione presentata dovrà includere, obbligatoriamente, tutte le informazioni richieste
conformemente al modulo 1 tipo C.
Qualora il SUAP risultasse inattivo, l’Operatore provvede a notificare alla ASL competente per territorio
la notifica di inizio attività sanitaria N.I.A.s. (comprensiva delle informazioni e documentazione sopra
indicata per il tramite del Comune di riferimento (preferibilmente abilitato a trasmettere alla ASL la
notifica tramite BDR-SIVRA oppure attraverso ente o organismo formalmente legittimato -CCIA ecc.);
Qualora pervengano richieste direttamente alla ASL, la stessa per agevolare l'Operatore può raccogliere la
notifica, trasmettendone copia al SUAP e/o al Comune (DPR 160/2010).
In ogni caso anche in attesa di una esatta evoluzione dei sistemi informativi e quindi delle relative
procedure si deve privilegiare lo strumento della PEC.
2. Il Servizio Veterinario di Igiene degli allevamenti e P.Z. della ASL è individuato quale struttura
preposta alla verifica della rispondenza della documentazione pervenuta secondo quanto indicato nel
presente provvedimento e pertanto, è il soggetto deputato a ricevere, per il tramite dei S.U.A.P., le
notifiche dalle imprese e procedere alla registrazione delle stesse, tramite l’applicativo BDR-SIVRA (ed
informando quindi il Servizio di Sanità Veterinaria e Sicurezza Alimentare Regionale).
3. Nei casi di registrazioni a cui deve essere assegnato il codice Sintesi, sarà cara della Regione -Servizio
di Sanità Veterinaria e Sicurezza Alimentare provvedere ed acquisire, sul sistema SINTESI del Ministero
della Salute, il codice di registrazione. Con una nota di presa d’atto ne rende noti gli estremi al SUAP ed
alla ASL, aggiornando contestualmente BDR-SIVRA.
4. Gli Operatori che, a seguito della presentazione della N.I.As., dichiarano di rispettare i requisiti
generali e specifici richiesti dalla normativa vigente, vengono registrati dalla A.S.L. La verifica di detti
requisiti è effettuata nell’ambito delle attività di vigilanza e ispezione degli organi di controllo secondo le
periodicità e con le procedure individuate nella programmazione annuale.
-----