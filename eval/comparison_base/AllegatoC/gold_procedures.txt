-----
Atteso che tutte le specie selvatiche possono rientrare nell’ambito di azioni di
soccorso finalizzate al recupero delle stesse per motivi di deontologia professionale e
di tutela del benessere animale, è opportuno, dal punto di vista operativo e anche per
l'ottimizzazione delle risorse umane, strumentali ed economiche messe in campo dalla
Pubblica Amministrazione, individuare diverse modalità di intervento e priorità a
seconda delle specie coinvolte e dei contesti operativi.
Competenze.
Gli enti istituzionalmente coinvolti nella gestione dell’intervento di soccorso sono:
- Servizi Veterinari delle AA.SS.LL. competenti per territorio;
- Corpo Forestale dello Stato;
- Aree Naturali Protette;
- Amministrazioni Provinciali competenti per territorio
La valutazione inerente la pericolosità dell'animale in fase di primo intervento è
rimessa all'operatore competente degli enti sopra descritti, intervenuto sul sito di
ritrovamento.
La presenza del Medico Veterinario (della ASL, dell'Ente gestore dell’area protetta,
del Corpo Forestale dello Stato, per le rispettive competenze professionali) deve
essere assicurata in caso di ritrovamento di esemplari appartenenti a specie
particolarmente protette ai sensi della L. 11 febbraio 1992, n. 157 ( o di animali che, a
causa della loro mole o per le specifiche caratteristiche etologiche, possono
ingenerare durante le fasi di manipolazione, primo intervento e trasporto rischi per
l'incolumità pubblica o per la sicurezza degli operatori) (cfr. allegati A e B al Decreto
Ministeriale 19 aprile 1996). In quest’ultimo caso è necessario considerare anche
l'intervento dei vigili del fuoco. Per altre segnalazioni ricevute, inerenti tutte le altre
specie e nelle situazioni non espresse in precedenza, è necessario effettuare, con una
analisi dei contesti di riferimento, una valutazione della reale esigenza di recupero
dell'esemplare in difficoltà (considerando, ad esempio, lo svolgersi senza interferenze
antropiche, dei normali processi dell'ecosistema naturale).
Il Medico Veterinario, qualora attivato direttamente dal personale presente sul posto,
risulta essere:
- Per le aree non protette: il medico veterinario della ASL competente in servizio
di reperibilità ( Dipendente, ACN, convenzionato).
- Per le aree protette: il medico veterinario del Parco, nel caso dei Parchi
Nazionali (PN Abruzzo Lazio e Molise, PN Gran Sasso e Monti della Laga, PN
Majella), il medico veterinario del Corpo Forestale dello Stato o Medici
Veterinari convenzionati, qualora presenti presso i diversi enti gestori, nel caso
di altre AA.PP. (P.R. Sirente Velino o altre Riserve o Oasi).
Nelle aree protette, con soggetti sospetti di essere affetti da malattie infettive e
diffusive, deve intervenire anche il Medico Veterinario della ASL competente per
territorio.
Sarà cura delle AA.SS.LL. e delle Aree Protette far pervenire agli enti
istituzionalmente coinvolti (1515, Centr. ASL ecc.) i recapiti e le disponibilità dei Medici
Veterinari incaricati e del personale eventualmente responsabile della attività
amministrative e gestionali del recupero della fauna.
Resta inteso che, sulla base delle proprie valutazioni cliniche, delle conoscenze ecoetologiche
sulla specie coinvolta, delle norme sul benessere animale, dei principi del
codice deontologico e della vigente normativa di settore, il medico veterinario
intervenuto è responsabile dell'indirizzo prognostico del caso e decide della
destinazione dell'animale, oltre che, in casi di particolare gravità, della eventuale
soppressione dello stesso.
Il medico veterinario intervenuto registra l’attività svolta sul sistema informativo BDRSIVRA.
II Comitato per il controllo della fauna selvatica e la sanità delle popolazioni animali
migranti della Regione Abruzzo, nell’ambito del proprio lavoro istituzionale presso
l'Assessorato alle Politiche della Salute, promuoverà l’organizzazione sinergica degli
interventi.
-----
La segnalazione, da parte di chi rinviene l'animale, può essere indirizzata, in prima
istanza, a diversi enti, amministrazioni ed associazioni.
A seconda del luogo di rinvenimento dell'animale, sono individuate le seguenti
procedure operative.
1. Animale selvatico in difficoltà rinvenuto in aree non protette:
L'organizzazione del primo sopralluogo è demandata al CFS per il tramite del sistema
operativo attivato dal numero 1515, Centr. ASL ecc.. Quest'ultimi, sulla base delle
valutazioni da effettuarsi secondo le indicazioni riferite in precedenza al paragrafo
“competenze”, e sulla base delle disponibilità dichiarate dalle singole Amministrazioni
coinvolte, provvedono ad individuare i profili operativi necessari all'intervento. A tale
scopo qualora si dovessero appalesare esigenze organizzative diverse, si provvederà
a predisporre un protocollo operativo d'intesa con gli enti coinvolti.
Qualora la segnalazione giunga direttamente ad uno degli enti istituzionalmente
coinvolti e l'intervento possa essere espletato dallo stesso, ai fini del mantenimento di
un corretto flusso informativo questo va comunque segnalato al Servizio Veterinario
attraverso BDR-SIVRA.
Le Amministrazioni Provinciali provvedono a fornire il supporto a tale attività, per
quanto di competenza.
Resta comunque inteso che, per specie non protette, sinantropiche e non pericolose,
possono collaborare, anche mediante recupero diretto, le guardie zoofile e le
associazioni riconosciute secondo modalità ufficialmente definite.
Fig.1: diagramma di flusso delle operazioni relative al soccorso di animali selvatici
(specie particolarmente protette o pericolose) in difficoltà in aree non protette
2. Animale selvatico in difficoltà rinvenuto in aree protette:
Per le segnalazioni ricadenti all’interno dei confini dei Parchi ed altre aree protette, se
interessato il sistema del numero verde 1515, la sala operativa CFS attiva il protocollo
di intervento interessando prioritariamente l'ufficio 0 servizio competente indicato dall'
Ente gestore dell’area protetta e, per i parchi nazionali il Coordinamento Territoriale
per l'Ambiente del Parco, o altro personale disponibile in seno alla propria
Amministrazione.
Qualora la segnalazione giunga direttamente all’ Ente gestore dell’area protetta lo
stesso provvederà secondo le modalità e competenze definite nelle presenti linee
guida.
Per segnalazioni giunte direttamente ai tecnici del Parco, l'intervento va organizzato
congiuntamente al Comando Stazione CFS competente, se disponibile, o comunque
previa segnalazione al Coordinamento Territoriale per l'Ambiente CFS del Parco
Resta comunque inteso che ogni attività effettuata deve essere comunicata,
preferibilmente tramite SIVRA-BDR, al Servizio Veterinario della ASL di competenza.
In virtù di apposite convenzioni, le amministrazioni istituzionalmente coinvolte possono
ricevere il supporto della Facoltà di Medicina Veterinaria dell’Università degli Studi di
Teramo e dell'Istituto Zooprofilattico Sperimentale dell'Abruzzo e del Molise.
-----
Il personale intervenuto deve procedere alla:
- Rimozione dei rischi per l'incolumità pubblica (allontanamento di non addetti ai
lavori, regolazione del traffico in caso di rinvenimenti in sede stradale, sgombro
della carreggiata in caso di rinvenimento in sedi urbane o peri-urbane ecc.);
- Limitazione degli stimoli e delle sollecitazioni volontarie e involontarie
sull’animale ad opera dell’uomo;
- Effettuazione, secondo i dettati già specificati, della chiamata del medico
veterinario, con la descrizione accurata degli elementi oggettivi del caso;
- Messain sicurezza dell'animale;
- Valutazione della presenza di eventuali illeciti a danno degli animali e
attivazione delle relative procedure di polizia giudiziaria.
- Compilazione del verbale di sopralluogo (allegato-SIVRA)
-----
Gli animali rinvenuti e che hanno bisogno di cure particolari vanno trasportati in
contenitori idonei per dimensioni, materiale e caratteristiche costruttive. In caso di
situazioni di emergenza come quella del trasporto di animali non pericolosi in difficoltà
si può trasportare anche con mezzo non autorizzato sempre rispettando le condizioni
generali di benessere durante il trasporto (art. 3 Reg. CE n. 1/2005). Per gli esemplari
appartenenti a specie pericolose sarà opportuno procedere con automezzo e casse
autorizzate per quanto riguarda gli aspetti igienico-sanitari dalla A.S.L. territorialmente
competente. Le condizioni ottimali, nella maggior parte dei casi, per il trasporto di
animali selvatici, soprattutto in condizioni di stress acuto conseguente ad un recente
ferimento, trauma o interazione diretta con l’uomo, sono raggiunte con l’impiego di un
contenitore opportunamente arieggiato, ma in grado di evitare, almeno parzialmente,
stimolazioni visive e uditive ulteriormente stressogene per l’animale.
Laddove si tratti di esemplari non appartenenti a specie ritenute pericolose (Decreto
Ministeriale 19 aprile 1996) e non particolarmente protette (Legge 157/92) qualora
possibile, il trasporto potrà essere attuato anche dal privato cittadino che ha effettuato
la segnalazione o dalle guardie e volontari di associazioni succitate, nonché da
personale e collaboratori a tal fine incaricati dagli enti gestori delle aree protette. Se
ciò non risulta possibile e compatibilmente con le disponibilità di personale e di mezzi,
il trasporto sarà a cura dell'Ente interessato. Il trasporto di esemplari appartenenti a
specie pericolose sarà in ogni caso a cura dell'Ente intervenuto. Parchi, Province e
Corpo Forestale dello Stato devono adeguarsi pertanto, con automezzi idonei,
rimorchi o casse di trasporto di diverse dimensioni a seconda della specie, al trasporto
degli animali rinvenuti nel territorio di propria competenza, entro un anno dalla
pubblicazione delle presenti linee guida.
-----
Come previsto dalla normativa regionale vigente, l’animale ritrovato in difficoltà deve
essere trasportato, dopo una valutazione delle effettive possibilità di recupero:
- Presso il Centro di Recupero Fauna Selvatica del Corpo Forestale dello Stato
di Pescara, o le sue strutture periferiche, per gli animali provenienti dal territorio
esterno alle aree protette; se del caso, in seconda battuta l’animale può essere
destinato ad altri Centri specializzati e riconosciuti su scala nazionale (in
particolare per specie oggetto di particolari progetti di ricerca e captive
breeding)
- Presso propri centri di primo soccorso o di recupero, nel caso dei Parchi e di
altre aree protette, qualora siano stati autorizzati ed attivati, presso il Centro di
Recupero Fauna Selvatica del Corpo Forestale dello Stato di Pescara, o sue
strutture periferiche, per gli animali provenienti dalle aree protette non dotati di
propri centri. Anche in questo caso, in seconda battuta l’animale può essere
destinato ad altri Centri specializzati e riconosciuti su scala nazionale (in
particolare per specie oggetto di particolari progetti di ricerca e captive
breeding)
- Centri ASL come Canile sanitario, strutture di ricovero della Facoltà di Medicina
Veterinaria, attivazione di ulteriori nuovi centri di recupero per la fauna selvatica
deve seguire la normale prassi autorizzativa e di controllo sanitario da parte
delle Autorità Sanitarie. Per i Centri di recupero già esistenti, è prevista
comunque una revisione dei procedimenti autorizzativi e delle componenti
strutturali entro 12 mesi dall'’emanazione delle presenti linee guida.
-----
A seconda del luogo di rinvenimento della carcassa, sono individuate le seguenti
procedure operative.
1. Animale selvatico morto rinvenuto in aree non protette:
L'organizzazione del primo sopralluogo è affidata al CFS a cui pertanto dovranno
giungere le segnalazioni anche se pervenute ad altri Enti o Amministrazioni. II Corpo
Forestale dello Stato, sulla base delle valutazioni da effettuarsi secondo le indicazioni
riferite in precedenza e sulla base delle disponibilità dichiarate dalle singole
Amministrazioni coinvolte, provvede ad individuare i profili operativi necessari
all'intervento.
Le Amministrazioni Provinciali provvedono a fornire il supporto a tale attività, per
quanto di competenza ed in particolare per le specie cacciabili ai sensi della Legge
157/92 e L.R. 10/04 (art. 6, comma 2)
2. Animale selvatico morto rinvenuto in aree protette:
Per le segnalazioni ricomprese all’interno dei confini dei Parchi o altro tipo di aree
protette, se interessato il sistema del numero verde 1515, la sala operativa CFS attiva
il protocollo di intervento interessando prioritariamente il Coordinamento Territoriale
per l'Ambiente del Parco, o altro personale disponibile in seno alla propria
Amministrazione.
Qualora la segnalazione giunga direttamente ai tecnici del Parco, l’intervento va
organizzato congiuntamente al Comando Stazione CFS competente, se disponibile, o
comunque previa segnalazione al Coordinamento Territoriale per l'Ambiente CFS del
Parco.
-----
Il personale intervenuto deve procedere alla:
- Rimozione dei rischi per l'incolumità pubblica (allontanamento di non addetti ai
lavori, regolazione del traffico in caso di rinvenimenti in sede stradale, sgombro
di carreggiata in caso di rinvenimento in sedi urbane o peri-urbane ecc.);
- Valutazione del rischio per gli operatori;
- Eventuale chiamata del medico veterinario, con la descrizione accurata degli
elementi oggettivi del caso;
- Valutazione della presenza di eventuali illeciti a danno degli animali e
attivazione delle relative procedure di polizia giudiziaria.
Il medico veterinario chiamato ad intervenire, acquisite le necessarie informazioni e
valutato il caso, decide per l'eventuale intervento sul posto. Comunque ed in ogni
caso dovrà fornire al personale intervenuto le necessarie indicazioni di
comportamento procedurale.
Tutte le segnalazioni vengono registrate su sistema SIVRA da parte degli enti
coinvolti.
-----
La carcassa potrà essere destinata su indicazione del medico veterinario intervenuto
o telefonicamente interpellato, allo smaltimento o alla effettuazione di indagini
necroscopiche.
Qualora venga disposto lo smaltimento della carcassa mediante infossamento o
incenerimento, il medico veterinario della A.S.L. competente per territorio dovrà
attivarsi per la definizione delle modalità di smaltimento nonché per la fattiva
realizzazione dello stesso attraverso le figure istituzionali preposte (Sindaco,
Provincia, Ente Parco). Nel caso venga disposto, sentiti anche gli Enti e le
Amministrazioni coinvolte, l'esame necroscopico della carcassa, la stessa verrà
trasportata a cura dell’Ente richiedente.
Le possibilità inerenti il destino della carcassa possono essere:
- rilascio in loco ai fini dell’alimentazione degli animali necrofagi
- smaltimento tramite interramento
- smaltimento tramite incenerimento
- invio ai laboratori convenzionati ai fini necroscopici
Rilascio in loco della carcassa
Il rilascio in loco della carcassa per l'alimentazione degli animali necrofagi può essere
effettuato sulla base del Reg. (CE) 1069/2009. Tale pratica può essere autorizzata nel
caso in cui si ravvedano le seguenti concomitanze e ad esclusione delle specie
particolarmente protette ai sensi della Legge 157/92:
- carcassa già in avanzato stato di decomposizione in contesti naturali, lontani da
infrastrutture o strutture antropiche, oppure rinvenuta in luoghi di difficile
accesso, sempre ammettendo che non possa arrecare danno alla salute
pubblica o all'ambiente (contaminazione delle acque)
- considerazione dello svolgersi senza interferenze antropiche, dei normali
processi dell'ecosistema naturale
Smaltimento tramite interramento
Lo smaltimento tramite interramento, ai sensi della vigente normativa regionale, può
essere effettuato per gli esemplari di fauna selvatica ad esclusione delle specie
particolarmente protette ai sensi della Legge 157/92 e nel caso in cui il veterinario
referente coinvolto lo ritenga opportuno. Lo smaltimento sarà a cura dell'Ente Parco
(aree protette) o del Comune interessato.
Smaltimento tramite incenerimento
Lo smaltimento tramite incenerimento (senza che la carcassa venga inviata ai
laboratori di seguito descritti per le analisi necroscopiche), il cui trasporto delle spoglie
venga effettuato o mediante ditta autorizzata o con mezzi autorizzati dei singoli enti
coinvolti (vedi capoverso precedente), può essere effettuato per gli esemplari di fauna
selvatica ad esclusione delle specie altamente protette (Legge 157/92) previa
apposita certificazione sanitaria del Servizio Veterinario della ASL competente. Lo
smaltimento sarà a cura dell'Ente Parco (Aree Protette) o Comune interessato.
Invio ai laboratori convenzionati ai fini necroscopici
Le necroscopie, con finalità di accertamento della causa di morte e di campionamento
per lo svolgimento delle indagini sanitarie ed ispettive conseguenti, potranno essere
svolte:
1. Presso l’Istituto Zooprofilattico di Teramo (cfr. normativa regionale di
riferimento, nota 600.7.6/24461/49 del 20 Giugno 2002, Legge 23 Giugno
1970, n. 503 e D.L.vo 30 Giugno 1993, n. 270, L.R. 10/2004).
2. Presso la Facoltà di Medicina Veterinaria di Teramo, per particolari ricerche
o approfondimenti scientifici, previa stipula di apposite convenzioni con le
Amministrazioni coinvolte, nei casi in cui non sussistano gli elementi per la
formulazione di un'ipotesi di morte causata da malattia infettiva, assicurando
comunque l’invio dei prelievi relativi alle indagini di sanità pubblica veterinaria
presso l’IZS di Teramo.
3. Presso laboratori veterinari degli Enti Parco, autorizzati dalla ASL
competente, previo accordo con il Veterinario Ufficiale intervenuto, laddove si
intenda eseguire un’accurata ricognizione della carcassa ai fini
dell’acquisizione di informazioni utili alla conservazione e gestione della specie
(es. dati biometrici, ecologia alimentare, genetica non forense, capacità
riproduttiva ecc.) ma non sussistano gli elementi per la formulazione di
un'ipotesi di morte causata da malattia infettiva, assicurando comunque l’invio
dei prelievi relativi alle indagini di sanità pubblica veterinaria presso l’Istituto
Zooprofilattico Sperimentale di Teramo.
L’invio dei campioni/carcasse deve essere inoltrato compilando l'apposito modello
dell'Istituto Zooprofilattico Sperimentale o comunque con richiesta del Medico
Veterinario intervenuto.
Si precisa che tutti i ritrovamenti di carcasse animali (appartenenti a specie di ungulati
o a specie particolarmente protette ai sensi della Legge 157/92), le richieste inviate, ai
laboratori, così come i loro esiti devono essere comunicati alla ASL di competenza,
tramite BDR-SIVRA, al fine di rendere possibili eventuali programmazioni sanitarie
inerenti la fauna selvatica.
-----
La Regione Abruzzo gestisce i dati sanitari provenienti dalle carcasse di animali
selvatici tramite BDR-SIVRA e la loro gestione coordinata quale contributo sostanziale
alla sorveglianza epidemiologica sul territorio regionale. In particolare:
- riceve il report annuale dalle amministrazioni competenti
- fornisce le schede con rilievi standardizzati sulle carcasse rinvenute e sui contesti
di ritrovamento
- stabilisce il piano dei campionamenti sanitari da effettuare in sede di
necroscopia (elenco allegato alle linee guida).
Sulla base delle informazioni sanitarie raccolte la Regione Abruzzo convoca
periodicamente il Comitato per il controllo della fauna selvatica e la sanità delle
popolazioni animali migranti presso l’Assessorato alle Politiche della Salute ed
eventualmente rimodula il piano di sorveglianza, anche in accordo con eventuali piani
di intervento diagnostici armonizzati a livello nazionale.
Va precisato gli accertamenti diagnostici debbano essere svolti sulla base delle
indicazioni fornite in allegato 2. Le spese inerenti ulteriori indagini di laboratorio
risulteranno a carico del richiedente.
-----